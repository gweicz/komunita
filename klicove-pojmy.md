# Klíčové pojmy

## Ethereum

[Ethereum](https://ethereum.org/) představuje otevřený přístup k digitálním penězům a datovým službám pro každého - bez ohledu na jeho původ nebo lokalitu. Je to komunitou vytvořená technologie (blockchain), která stojí za kryptoměnou ether (ETH) a tisíci aplikací, které můžete používat již dnes.

## Chytré kontrakty (smart-kontrakty)

Zatímco slovo "kontrakt" evokuje právní dohodu; v [Ethereu](klicove-pojmy.md#ethereum) jsou "chytré kontrakty" jen kousky kódu, které běží na blockchainu a je zaručeno, že budou produkovat stejný výsledek pro všechny, kdo je provozují. Lze je použít k vytvoření široké škály decentralizovaných aplikací (tzv. dApps), které mohou zahrnovat hry, digitální sběratelské předměty, online hlasovací systémy, finanční produkty a mnoho dalšího.

## Decentralizované finance (DeFi)

DeFi je zkratka anglického výrazu "Decentralized Finance", tedy v překladu "Decentralizované finance" (nebo také "Otevřené finance"). Jde o hnutí, které chce pomocí decentralizace a chytrých kontraktů proměnit staré finanční produkty v transparetní a trustless (nevyžadující důvěru) protokoly, které spolu budou komunikovat bez prostředníků.

Jinak řečeno - cílem DeFi je vytvářet produkty, které běžně známe z tradičních finančních světů – možnost například půjčit si peníze nebo naopak půjčit někomu peníze, investovat, apod. Jediný rozdíl však je, že vše se vytváří na blockchainu – není tedy třeba tradičních postupů a nástrojů, jako bank, burz, apod. ale naopak – vše běží za pomocí [smart kontraktů](klicove-pojmy.md#chytre-kontrakty-smart-kontrakty) a interakce s nimi.

## Decentralizované organizace (DAO)

Decentralizovaná autonomní organizace (DAO) je efektivní a bezpečný způsob spolupráce s podobně smýšlejícími lidmi po celém světě pomocí [chytrých kontraktů](klicove-pojmy.md#chytre-kontrakty-smart-kontrakty).

Představte si je jako internetový podnik, který je společně vlastněn a řízen svými členy. Má vlastní pokladnu, ke které nemá nikdo oprávnění přistupovat bez souhlasu skupiny. Rozhodování se řídí návrhy a hlasováním, aby měl každý člen organizace možnost vyjádřit svůj názor.

Neexistuje žádný generální ředitel, který by mohl schvalovat výdaje na základě vlastních rozmarů, ani možnost, že by pochybný finanční ředitel manipuloval s účetnictvím. Všechno je otevřené a pravidla týkající se výdajů jsou prostřednictvím kódu DAO vynucena systémem.

## Web3

Standartizované rozhraní pro interakci Ethereum peněženky a webové stránky se nazývá Web3. Toto rozhraní umožňuje vývojářům dělat webové služby, pomocí kterých uživatelé mohou komunikovat s [chytrými kontrakty](klicove-pojmy.md#chytre-kontrakty-smart-kontrakty). Na desktopu jsou tyto peněženky většinou ve formě doplňku do prohlížeče - na mobilních zařízeních naopak prohlížeč integrují uvnitř aplikace. Případně je možné použít univerzální propojení pomocí [WalletConnect](https://walletconnect.com/). Zdaleka nejpoužívanější Web3 peněženkou je [MetaMask](https://metamask.io/).

